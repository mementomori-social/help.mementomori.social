---
description: Näin pääset alkuun.
---

# Alkuun pääseminen

### 1. Seuraa paljon porukkaa.

Suosittelen, että seuraat kaikkia vähänkin kiinnostavia niin saat virrastasi eloisan. Karsit pois sitten myöhemmin niitä, jotka eivät istukaan virtaasi. Kasaamaltani suomalaisten listalta saat heti noin 400 ihmistä tuotua seurattaviisi: [https://mementomori.social/suomalaiset-mastodon-kayttajat/](https://mementomori.social/suomalaiset-mastodon-kayttajat/)

### 2. Selaa hashtageja.

Hyviä alussa ovat mm. [#esittely](https://mementomori.social/tags/esittely), [#mastodonfi](https://mementomori.social/tags/mastodonfi), [#mastodon](https://mementomori.social/tags/mastodon) jne.

### 3. Postaile juttuja matalalla kynnyksellä ja käytä paljon hashtageja.

Täällä ei löydä hakutoiminnolla muita kuin omia juttuja ja käyttäjiä, jotta ketään ei voi maalittaa.

### 4. Muista kuvien ja videoiden alt-tekstit (etenkin, jos kuvassa on tekstiä), ne auttavat sokeita hahmottamaan mitä kuvissa on.

Pakollista tämä tietenkään ei ole, saat käyttää Mastodonia miten haluat instanssisi sääntösi puitteissa.

### 5. Asenna app.

Mastodonia voi käyttää monin eri tavoin, mm. Chrome-selaimella puhelimessasi tai asentamalla sovelluksen. Hyviä appeja Androidille ovat mm. Moshidon, Megadolon ja Tusky. iPhonelle Ivory tai Icecubes.

### 6. Kasaa käyttäjiä listoihin.

Itselläni mm. Suomalaiset ja Favs. Näiden avulla isommasta seuraajamäärästä voi karsia itselleen ne tietyt, joita seuraa tiukemmin. Täällä ei tosiaan ole mitään tarjoiltuna, joten tällä tavoin on helppo kehittää "omia algoritmeja".

### 7. Jos jatko-optimointi kiinnostaa Mastodonille löytyy läjäpäin erilaisia työkaluja, jopa se Twitteristä tuttu rinkula jossa on oma kupla.

Olen kasannut työkaluja tänne: [https://mementomori.social/the-mastodon-list](https://mementomori.social/the-mastodon-list)

***

Toivottavasti nautit Mastodonin käytöstä yhtä paljon kuin me muutkin. Mastodonissa parasta on sen "terveellisyys", reaaliaikaisuus, helppous, nopeus ja se että se kehittyy koko ajan. Esim. muokkaustoiminto tuli tammikuussa 2023.

Tuuttailemisiin!

---
description: >-
  Mikä tekee Mementomori.socialista erilaisen verrattuna muihin
  Mastodon-instansseihin? Miksi pitäisi luoda tunnus mementomori.socialiin? Lue
  lisää instanssista täältä.
---

# Tietoa Mementomori.socialista

Mementomori.social on _kokeellinen_ Mastodon-instanssi, jota ylläpitää suomalainen web-kehittäjä Roni "Rolle" Laukkarinen. Hänellä on noin kahden vuosikymmenen kokemus palvelimista ja nettisivujen rakentamisesta. Instanssia rahoittaa suomalainen Digitoimisto Dude Oy.

Siinäpä se esittely lyhyesti, joten vaihdetaan narratiivi minä-muotoon tästä eteenpäin.

### Instanssin kokeellisuus

Kokeellisuus tässä tapauksessa tarkoittaa sitä, että kyseessä ei ole alkuperäinen muokkaamaton Mastodon-ohjelmisto. Tykkään kokeilla uusimpia juttuja, joten siitä syystä ajossa oleva Mastodon-versio on uusinta uutta, eli käytössä saattaa olla esimerkiksi tunti sitten julkaistu versio, eikä kuukausi sitten julkaistu "stable". Lisää instanssin ominaisuuksista voit lukea Ominaisuudet-sivulta (linkki tähän tulossa pian).

